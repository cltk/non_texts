VÍG JÖRMUNREKS, SÖRLA OG HAMÐIS.(Sbr. Völsunga sögu, 42. kap.).Knátti eðr við illanJörmunrekkr at vaknameð dreyrfáar dróttirdraum í sverða flaumi.Rósta varð í ranniRandvés höfuðniðja,þás hrafnbláir hefnduharma Erps of barmar.Flaut of set, við sveita,sóknar alfs í golfihræva dögg, þars höggnarhendr sem fætr of kenndusk.Fell í blóði blandinnbrunn ölskála, runnaþat's á Leifa landalaufi fátt, at höfði.Þar, svát gerðu gyrðangolfhölkvis sá fylkis,segls Naglfara siglursaums andvanar standa.Urðu snemmst ok Sörlisamráða þeir Hamðirhörðum herðimýlumHergauts vinu barðir.Mjök lét stála stökkvirstyðja Gjúka niðjaflaums, þás fjörvi næmaFoglhildar mun vildu,ok bláserkjar birkis,ball, fagrgötu allir,ennihögg ok eggjar,Jónakrs sonum launa.Þat segik fall á fögrumflotna randar botni;Ræs göfumk reiðar mánaRagnarr ok fjöld sagna.（Úr Ragnarsdrápu Braga ins gamla Boddasonar).KRÁKUMÁL.(Sbr. Ragnars sögu loðbrókar).1. Hjoggum vér með hjörvi.Hitt vas æ fyr löngu,es á Gautlandi gengumat grafvitnis morði;þá fengum vér Þóru,þaðan hétu mik fyrðar,es lyngölun lagðak,Loðbrók at því vígi;stakk á storðar lykkjustáli bjartra mála.2. Hjoggum vér með hjörvi.Heidr vask ungr, es skífðumaustr í Eyrasundiundarn frekum vargi,ok fótgulum fuglifengum vér, þars sunguvið háseymda hjálmahörð járn, mikils verðar;allr vas ægir sollinn,óð hrafn í valblóði.3. Hjoggum vér með hjörvi.Hátt bárum þá geira,es tvítugir töldumk,ok tjör ruðum víða;unnum átta jarlaaustr fyr Dínu mynni;gera fengum þá gnógagisting at því vígi;sveiti fell í sollinnsæ, týndi lið ævi.4. Hjoggum vér með hjörvi.Heðins kvánar varð auðit,þás Helsingja heimtumtil heimsala Óðins;lögðum upp í Ívu,oddr náði þá bíta;öll vas unda gjalfriá sú roðin heitu;grenjaði brandr við brynjur,bensildr klufu skildi.5. Hjoggum vér með hjörvi.Hygg engan þá frýðu,áðr á Heflis hestumHerröðr í styr felli;klýfrat ægis öndrumannarr jarl in frægrilunda völl til lægisá langskipum síðan;sá bar siklingr víðasnart fram í styr hjarta.6. Hjoggum vér með hjörvi.Herr kastaði skjöldum,þás rægagarr renndiræstr at gumna brjóstum;beit í Skarpaskerjumskærubíldr at hjaldri;roðinn vas randar mániáðr Rafn konungr felli;dreif ór hölda hausumheitr á brynjur sveiti.7. Hjoggum vér með hjörvi.Hátt grenjuðu rottar,áðr á UllarakriEysteinn konungr felli;gengum golli fáðirgrundar vals af bröndum,rækyndill smó rauðarrítr, at hjalma móti;svíra virtr ór sárumsveif of hjarna kleifar.8. Hjoggum vér með hjörvi.Hafa gátu þá rafnarfyr Inndyriseyjuærna bráð at slíta;fengum Fálu hestumfullan verð at sinni,illt vas eins at gæta,með uppruna sólar;strenghömlur sák stíga,stökk malmr á skör hjalmi.9. Hjoggum vér með hjörvi.Háðum rendr í dreyra,þás benstara bræddumfyr Borgundarhólmi;hreggský slitusk hringa,hratt almr af sér malmi;Völnir fell at vígi,vasat einn konungr meiri;val rak vítt of strandir,vargr fagnaði tafni.10. Hjoggum vér með hjörvi.Hildr vas sýnt í vexti,áðr Freyr konungr fellií Flæmingja veldi;náði blár at bítablóði smeltr í gylltanHögna kufl at hjaldriharðr bengrefill forðum;mær grét morginskærumörg, en tafn fekkst vörgum.11. Hjoggum vér með hjörvi.Hundruðum frák liggjaá Eynæfis öndrum,þars Englanes heitir;sigldum vér til snerrusex dægr, áðr lið felli;áttum odda messuvið uppruna sólar;varð fyr várum sverðumValþjófr í styr hníga.12. Hjoggum vér með hjörvi.Hrundi dögg af sverðumbrún í Barðafirðibleika ná fyr hauka,umdi almr, þars oddarallstrítt bitu skyrturat slíðrloga sennu,Svölnis hamri þæfðar;renndi ormr til unda,eitrhvass, drifinn sveita.13. Hjoggum vér með hjörvi.Heldum Lakkar tjöldumhátt at Hildar leikifyr Hjaðninga-vági;sjá knáttu þá seggir,es sundruðum skjölduat hræsíldar hjaldri,hjalm slitnaðan gotna;vasat sem bjarta brúðií bing hjá sér leggja.14. Hjoggum vér með hjörvi.Hörð kom ríð á skjöldu,nár fell niðr til jarðará Norðimbralandi;vasat of eina óttuöldum þörf at frýjaHildar leiks, þars hvassirhjalmstofn bitu skjómar;vasat sem unga ekkjuí öndvegi kyssa.15. Hjoggum vér með hjörvi.Herþjófi varð auðití Suðreyjum sjálfumsigrs á várum mönnum;varð í randar regniRögnvaldr fyrir hníga,sá kom hæstr of höldaharmr at sverðr gusti;hvasst kastaði hristirhjalms strenglágar palmi.16. Hjoggum vér með hjörvi.Hverr lá þverr of annan;glaðr varð geira hríðargaukr at sverða leiki;léta örn né ygli,sás Írlandi stýrði,mót varð malms ok rítar,Marstan konungr fasta;varð í Veðrarfirðivaltafn gefit hrafni.17. Hjoggum vér með hjörvi.Hundmargan sák fallamorginstund fyr mækimann í odda sennu;syni mínum hneit snimmaslíðra þorn við hjarta;Egill lét Agnar ræntanóblauðan hal lífi;glumdi geirr við Hamðisgránserk, bliku merki.18. Hjoggum vér með hjörvi.Haldorða sák brytjaekki smátt fyr ulfaEndils niðja bröndum;vasat á Víkaskeiðisem vín konur bæri;hroðinn vas ægis asniófár í dyn geira;skorin vas Sköglar kápaat skjöldunga hjaldri.19. Hjoggum vér með hjörvi.Háðum sverðs at morgnileik fyr Lindiseyrivið lofðunga þrenna;fár átti því fagna,fell margr í gin vargi,haukr sleit hold með ulfi,at heill þaðan kæmi;Íra blóð í ægiærit fell of skæru.20. Hjoggum vér með hjörvi.Hárfagran sák rökkvameyjar dreng of morginok málvini ekkju;vasat sem varmar laugarvínkers Njörun bærioss í Álasundi,áðr Örn konungr felli;böðmána sák bresta,brá því fira lífi.21. Hjoggum vér með hjörvi.Há sverð bitu skjöldu,þás gullhroðinn glumdigeirr við Hildar næfri;sjá mun í Öngulseyjuof aldr mega síðan,hversu at lögðis leikilofðungar fram gengu;roðin vas út fyr eyriár flugdreki sára.22. Hjoggum vér með hjörvi.Hví sé drengr at feigri,at hann í odda éliöndurðr látinn verði?Opt sýtir sá ævi,es aldrigi nistir,illt kveða argan eggja,örn at sverða leiki;hugblauðum kemr hvergihjarta sitt at gagni.23. Hjoggum vér með hjörvi.Hitt telk jafnt, at gangiat samtogi sverðasveinn í móti einum;hrökkvit þegn fyr þegni,þat vas drengs aðal lengi;æ skal ástvinr meyjaeinarðr í dyn sverða.24. Hjoggum vér með hjörvi.Hitt sýnisk mér raunar,at forlögum fylgjum,fár gengr of sköp norna;eigi hugðak Elluat aldrlagi mínu,þás blóðvali bræddakok borð á lög keyrðak;vítt fengum þá vargiverð í Skotlands fjörðum.25. Hjoggum vér með hjörvi.Hitt lægir mik, jafnanat Baldrs föður bekkibúna veitk at sumblum;drekkum bjór af bragðiór bjúgviðum hausa;sýtira drengr við dauðadýrs at Fjölnis húsum;eigi kemk með æðruorð til Viðris hallar.26. Hjoggum vér með hjörvi.Hér vildi nú allirburir Áslaugr bröndumbitrum Hildi vekja,ef vandliga vissiof viðfarar ossar,hvé ófáir ormareitrfullir mik slíta;móðernis fekk mínummögum, svát hjörtu dugðu.27. Hjoggum vér með hjörvi.Harðla líðr at ævi,grimmt stendr grand af naðri,góinn byggvir sal hjarta;væntum hins, at Viðrisvöndr í Ellu standi;sonum mínum mun svellasinn föður ráðinn verða;munut snarpir sveinarsitt kyrrt vesa láta.28. Hjoggum vér með hjörvi.Hefir fimm tigum sinnafólkorrostur framdarfleinþings boði ok eina;minnst hugða ek manna,at mér vesa skyldi,ungr namk odd at rjóða,annarr konungr fremri;oss munu Æsir bjóða,esat sýtandi dauði.29. Fýsumk hins at hætta,heim bjóða mér dísir,þærs frá Herjans hölluhefir Óðinn mér sendar;glaðr skalk öl með Ásumí öndvegi drekka;lífs eru liðnar vánir,læjandi skalk deyja.VIÐBÓT VIÐ HEIÐREKS GÁTUR(Sbr. Hervarar sögu ok Heiðreks, 10. kap.)."Hverr byggir háfjöll,hverr fellr í djúpa dali,hverr andalauss lifir,hverr æva þegir?Heiðrekr konungr,hygg þú at gátu.""Góð er gáta þín, Gestumblindi. Hrafn byggir jafnan á hámfjöllum, en dögg fellr jafnan í djúpa dali, fiskr lifir andalauss,en þjótandi foss þegir aldrigi."Gestumblindi mælti:"Hvat er þat undra,er ek úti sáfyr döglings durum;hvítir fljúgendrhellu ljósta,en svartir í sand grafast?Heiðrekr konungr,hygg þú at gátu.""Góð er gáta þín, Gestumblindi. Smækkast nú gáturnar, enþat er hagl ok regn, því at hagli lýstr á stræti, en regns droparsökkva í sand ok sækja í jörð."Gestumblindi mælti:"Svartan göltek sá í sauri vaðaok reis honum eigi burst á baki.Heiðrekr konungr,hygg þú at gátu.""Góð er gáta þín. Þat er tordýfill, ok er nú margt til týnt,er tordýflar eru ríkra manna spurningar."Gestumblindi mælti:"Hvat er þat undra,er ofarliga flýgr,armlöð gellr,harðar eru, hilmir?Heiðrekr konungr,hygg þú at gátu.""Góð er gáta þín. Ör er þat," segir konungr.Gestumblindi mælti:"Hvat er þat, er lýðum lýsir,en logi gleypirok keppast of þat vargar ávallt?Heiðrekr konungr,hygg þú at gátu.""Góð er gáta þín. Þat er sól. Hún lýsir lönd öll ok skínnyfir alla menn, en Skalli ok Hatti heita vargar; þat eru úlfar,er annarr þeira ferr fyrir, en annarr eptir sólu."Gestumblindi mælti:"Hest sá ek standa,hýddi meri,dúði dindil,drap hlaun und kvið,ór skal dragaok gjöfta at góða stund.Heiðrekr konungr,hygg þú at gátu."Þá svarar konungr: "Þessa gátu skulu ráða hirðmenn mínir."Þeir gátu margs til ok eigi fagrs mjök. Þá mælti konungr, semhann sá, at þeir gerðu ekki at: "Hest þann kallar þú línvef,en skeið meri hans, er upp ok ofan skal hrista vefinn."Gestumblindi mælti:"Meyjar ek sámoldu líkar,váru þeim at beðjum björg,svartar ok sámarí sólviðri,en þess at fegri,er færa of sér.Heiðrekr konungr,hygg þú at gátu.""Góð er gáta þín. Þat eru glæður fölnaðar á arni."Gestumblindi mælti:"Hvat mælti Óðinní eyra Baldri,áðr hann var á bál hafðr?"Konungr svarar:"Undr ok argskapok alla bleyði,en engi vissi þín þau orðutan þú einn,ill vættr ok örm."Konungr brá þá Tyrfingi ok hjó til Gestumblinda, en hannbrást í valslíki ok fló út gegnum hallarglugg einn. En sverðitkom á vélit valsins, ok er hann því vélstuttr jafnan síðan, svásem heiðnir menn trúa. Ok var nú Óðinn honum reiðr orðinn,síðan hann hjó til hans, ok á þeiri nótt var konungr drepinn.(Hauksbók).BJARKAMÁL IN FORNU(Sbr. Hrólfs sögu kraka).Dagr es upp kominn,dynja hana fjaðrar,mál es vílmögumat vinna erfiði;vaki ok æ vakivina höfuð,allir inir æztuAðils ofsinnar.Hár inn harðgreipi,Hrólfr skjótandi,ættum góðir menn,þeir es ekki flýja;vekka yðr at víni,né at vífs rúnum,heldr vekk yðr at hörðumHildar leiki.Hniginn es í hadd jarðarHrólfr inn stórláti.Gramr inn gjöflastigæddi hirð sínaFenju forverki,Fáfnis miðgarði,Glasis glóbarri,Grana fagrbyrði,Draupnis dýrsveita,dúni Grafvitnis.Ýtti örr hilmir,aldir við tóku,Sifjar svarðfestum,svelli dalnauðar,tregum Otrs gjöldum,tárum Mardallar,eldi Órunar,Iðja glysmálum.Gladdi gunnveitir,gengum fagrbúnir,Þjaza þingskilumþjóðir hermargar,Rínar rauðmalmi,rógi Niflunga,vísi inn vígdjarfi,varði hann Baldr þeygi.Svá skalk hann kyrkjasem inn kámleitavéli viðbjarnarveggja aldinna.HJAÐNINGAVÍG.(Sbr. Sörla þátt eða Heðins sögu ok Högna).Ok ofþerris æðaósk-Rán at þat sínumtil fárhuga færafeðr veðr boga hugði,þás hristi-Sif hringahals, in böls of fyllda,bar til byrjar dröslabaug örlygis draugi.Bauða sú til bleyðibæti-Þrúðr at mótimalma mætum hilmimen dreyrugra benja;svá lét ey, þótt etti,sem orrostu letti,jöfrum ulfs at sinnameð algífris lifru.Letrat lýða stillirlanda vanr á sandi,þá svall heipt í Högna,hönd glamma mun stöðva,es þrimregin þremjaþróttig Heðin sóttu,heldr an Hildar svírahringa þeir of fingi.Ok fyr hönd í holmihveðru brynju Viðrisfengeyðandi fljóðafordæða nam ráða;allr gekk herr und hurðirHjarranda fram kyrrarreiðr af Reifnis skeiðiraðaralfs mari bráðum.Þá má sókn á Svölnissalpenningi kenna;Ræs göfumk reiðar mánaRagnarr ok fjöld sagna.（Úr Ragnarsdrápu Braga ins gamla Boddasonar.)