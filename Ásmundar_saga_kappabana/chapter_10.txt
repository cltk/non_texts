Eptir þat dó Hildibrandr Húnakappi, ok gerði Ásmundrvirðuliga leiðslu hans ok hugði þá illa sínuverki. Hann hitti þá ekki hertugana ok fór þá á þannbæ, er móðir hans átti ok Æsa in fagra, konungsdóttir.Þá ætlar maðr at biðja hennar. Ásmundr kvað, er hannkom í hallardyrrnar:"Lítt varði miklaga þeira,at mik manns einskisófyrr kvæði,þá er mik til kappakuru Húnmegirátta sinnumfyr jöfurs ríki.Börðumst einn við einnen endr við tvá,fimm ok fjórafletmegninga,sex ok við sjausenn á velli,einn ek við átta;þó ek enn lifi.Þá hvarflaðihugr í brjósti,er menn ellifuofrkapp buðu,áðr mér í svefnisögðu dísir,at ek hjörleik þannheyja skyldak.Þá kom inn háriHildibrandrHúnakappi,hann var mér ómakr,ok ek markaðameðan á honumherkumbl harðligfyr hjálm neðan."Eptir þat fögnuðu menn honum ve, ok var hann kallaðrÁsmundr kappabani. Konungsdóttir bað hann afsér reiði, þótt hún hefði verit í tilstilli um þetta, oklét várkunn við sik, en lét mikit atkvæði fylgt hafavápnunum. En þótt hann hefði reiðzt henni, þá minntisthann ástar hennar ok gerði brúðlaup sitt ok gekkat eiga Æsu ina fögru, en drap þann, er hennar hafðibeðit, ok er sá eigi nefndr. Síðan gerðist Ásmundrkappabani víðfrægr ok nafnkunnugr maðr, ok lýkr þarþessari sögu.